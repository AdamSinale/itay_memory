איתי היה בן ללימור ויניב ואח בכור ל4 אחים, סהר נועם אדל ואריאל.
 איתי היה בן אדם אהוב, חבר נאמן ואח מדהים.
איתי אהב לצאת לבלות, לחיות ולשמוח, הוא לא אהב לשבת בבית בחוסר מעש.
 איתי היה בן אדם חכם ונבון לא רק מבחינת הישגיים לימודים בהם הצטיין, 
אלא חוכמת החיים והידע הכללי המדהים שניחן בהם. 
איתי היה איש שיח, יכולנו לשבת איתו מבוקר עד הלילה ולא להפסיק לדבר, 
הוא היה בן אדם מצחיק ומאושר, לא משנה באיזו סיטואציה הוא היה מוציא את הצחוק והכיף מכל דבר, תמיד דגל לעשות מהלימון לימונדה. 
איתי אהב לטייל ולראות את הארץ,
איתי לא היה מפספס כלום לא משנה לאן היינו הולכים הוא היה נמצא זה היה כל כך ברור לכולם שברגע שקובעים יציאה ושואלים מי מגיע הוא תמיד הראשון ברשימה , היה לו פומו לא קטן. 
איתי היה אתלט מלידה, הוא אהב להתאמן במכון ובעיקר בכדור, בכל זאת הבן אדם היה נישא לגובה 2 מטר ורץ כמו מטוס סילון, 
יש כאלה שיקראו לו סירה עם משוטים. 
הספורט האהוב עליו יותר מכל דבר אחר היה כדורגל,כשהיה קטן הוא שיחק כדורגל במכבי פתח תקווה, את דרכו התחיל במכבי פתח תקווה ועבר להרצליה לתקופה. 
 לאחר תקופה בהרצליה הוא החליט לעזוב ולהשקיע בלימודים (תכלס פיפא ופורטנייט וגם שם הוא היה הכי טוב איכשהו) 
אבל למרות הכל הוא המשיך לפרק אותנו כל שבוע כשהיינו משחקים בשבתות, 
הוא תמיד היה הכדורגלן המוביל 
אך עם גובה כזה אין מצב שתוותר על כדורסל, בואו להיות בגובה העיניים עם הסל ולא לשחק זה בזבוז, 
 הוא היה מצטיין גם שם, כשהוא שיחק הוא פירק אותנו אחד אחד, יש האומרים שהוא הסנטר הטוב בפתח תקווה כולה.
במהלך השירות איתי הבין שהוא רוצה להמשיך את דרכו של אביו אז הוא התחיל ללמוד עריכת דין, בזמן התמרון בעזה הוא היה לוקח איתו חומר לימודי ולומד בתוך הנמר. 
הוא לא הפסיק להשכיל בכל רגע שיכל ומצא זמן.  
בתור קרוביו נציין שהוא היה בן אדם ענב,חכם, יחודי, אהוב ,קשוב ,אוהב ונאהב .
יש עוד כל כך הרבה לומר עליו, 
הילד המיוחד והמדהים הזה דמות להערכה והערצה בכל דבר שעשה. 
היה בן אדם ערכי ומעניין היה אפשר ללמוד ממנו כל כך הרבה דברים.
נסכם את זה פה, איתי פריזט היה אדם מדהים והוא יחסר לכל כך הרבה אנשים בין אם אלה החברים הקרובים או הרחוקים, משפחה, שכנים, חברים מהצבא וכל אדם שפגש בדרך.
אנו מייחלים לכולם אדם כמו איתי בחייו.
פריזט, אנחנו אוהב אותך, תשמור על כולנו מלמעלה��